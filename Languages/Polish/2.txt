

Ciasto z białkami jest wyjątkowe. Ma niesamowitą, niepowtarzalną strukturę i smak. Przepis przyda się nie tylko wtedy, gdy zostają nam białka np. po smażeniu pączków. Ciasto jest po prostu przepyszne! 

Czas przygotowania: 25 minut
Czas pieczenia minimum: 35 minut
Liczba porcji: forma 20-22 cm lub mała keksówka
W 100 g ciasta: Wartość energetyczna 321 kcal Węglowodany 34 g - W tym cukry 16 g Białko 7 g Tłuszcze 17 g Dieta: wegetariańska

    mąka pszenna tortowa 160 g - 1 szklanka
    białka jajek 250 g - z około 8 średnich jajek
    cukier drobny 100 g
    olej roślinny 110 ml
    wiórki kokosowe 2 łyżki - 18 g
    kakao 1 łyżka - 8 g
    skórka otarta z połowy pomarańczy 15 g
    proszek do pieczenia 1 płaska łyżeczka

Ciasto z białkami

Ciasto z białkami, 1

Ciasto z białkami, 2

Krok 1: Ubij białka z cukrem + olej

Możesz już zacząć nagrzewać piekarnik. Ustaw około 175 stopni z opcją pieczenia góra/dół. Z funkcją termoobiegu wybierz 160 stopni.

Białka jajek (około 250 gramów) umieść w misie miksera lub w innym szklanym lub metalowym naczyniu. Białka ubijaj mikserem zaczynając od mniejszych obrotów miksera i stopniowo je zwiększaj. Sztywne białko gotowe na dodanie cukru wygląda jak piana z kąpieli w wannie. Zacznij dodawać cukier. Po każdej łyżce miksuj na najwyższych obrotach do czasu, aż cukier połączy się z pianą i całkowicie w niej rozpuści. Będzie to trwało około 1 minuty (na każdą łyżkę cukru). Proces ubijania bezy jest dość długi i może trwać łącznie nawet kilkanaście minut. Gdy dodasz już cały cukier (łącznie 100 gramów), wlej też 110 ml oleju. Miksuj puch już tylko chwilę i wyłącz mikser. Pod koniec ubijania powinna powstać gładka, gęsta i bardzo puszysta masa - jak chmurka.  

Porada: Do ciasta daję tylko 100 gramów cukru. Wychodzi delikatnie słodkie. Jeśli więc wolisz słodsze wypieki, to dodaj nawet o 50 gramów więcej cukru niż ja. 

Ubij białka z cukrem + olej

Krok 2: Dodaj mąkę i proszek do pieczenia

Do puchu wsyp nie więcej niż 160 gramów mąki pszennej tortowej wymieszanej z łyżeczką proszku do pieczenia. Całość delikatnie mieszaj szpatułką, aż otrzymasz w miarę jednolite ciasto (bez większych grudek z mąki). Nie przejmuj się, jeśli w trakcie mieszania straci sporo na puszystości. 

Dodaj mąkę i proszek do pieczenia

Krok 3: Do połowy daj wiórki

Mniej więcej połowę ciasta przełóż delikatnie do drugiej miski. Do jednej z misek wsyp 2 łyżki, czyli około 18 gramów wiórków koksowych. Znowu delikatnie wymieszaj ciasto szpatułką. 

Porada: Wiórki można zamienić na dwie łyżki maku (nie mielony) lub też tyle samo posiekanych drobniej płatków migdałów. Dodatkowo można też dodać odrobinę aromatu waniliowego lub śmietankowego.  

Do połowy daj wi&oacute;rki

Krok 4: Kakao i skórka do drugiej połowy

Do drugiej miski z ciastem wsyp niepełną łyżkę, czyli około 8 gramów kakao oraz około 15 gramów (2 łyżki) skórki startej z jednej mandarynki lub z połowy pomarańczy. Delikatnie wymieszaj ciasto. 

Porada: Można też zetrzeć skórkę z cytryny, czy z limonki. W ostateczności skórkę zastąp aromatem pomarańczowym lub arakowym. 

Kakao i sk&oacute;rka do drugiej połowy
 

Krok 5: Wykładaj ciasto do formy

Małą tortownicę lub małą keksówkę wysmaruj od środka resztami oleju i obsyp wiórkami lub bułką tartą. Formę można też wyłożyć od środka papierem do pieczenia. Łyżka po łyżce nakładaj do formy raz jasne, raz ciemne ciasto. Na koniec warto wyrównać masę lub nawet przemieszać ją dodatkowo łyżką. 

Wykładaj ciasto do formy
 

Krok 6: Upiecz ciasto

Formę z ciastem z białek umieść w dobrze nagrzanym piekarniku. Opcja pieczenia góra/dół; środkowa półka w piekarniku; temperatura - 175 stopni; czas pieczenia - około 35-40 minut lub dłużej. Po około 35 minutach sprawdź, czy ciasto jest już upieczone. Ostrożnie uchyl drzwi piekarnika i wbij w środek ciasta drewniany patyczek do szaszłyków. Jeśli po wyjęciu patyczek jest suchy, to znaczy, że ciasto jest już gotowe. Nie piecz go dłużej "dla pewności", by niepotrzebnie nie przesuszać ciasta. Po upieczeniu lekko uchyl drzwi piekarnika. Po 5 minutach możesz już wyjąć ciasto z białkami z piekarnika. 

Porada: Ciasto pieczone w formie o mniejszej średnicy będzie potrzebowało nieco dłuższego pieczenia, niż pieczone np. w szerszej keksówce jak u mnie.

Upiecz ciasto

Ciasto z białkami, 9

Ciasto z białkami długo zachowuje świeżość. Ma delikatną, puszystą i chmurkową strukturę. Smakuje inaczej niż klasyczne ciasto ucierane, ale też inaczej niż biszkopt. Po przestudzeniu polecam zawinąć je luźno w papier śniadaniowy, a następnie umieścić w przezroczystej torbie spożywczej lub w worku strunowym. Ciasto trzymaj w szafce do około trzech dni lub dłużej. 
Smacznego. 

Średnia 4.8 / 5 (128 ocen) Oceń!

Drukuj Przepis

Zapisz Przepis

Dodaj Notatkę

Dziękuję za wspólne gotowanie.

Będzie mi miło jeżeli dodasz komentarz ze zdjęciem. Ania

Ania z AniaGotuje.pl

Zostaw mi swój email, a 2 - 3 razy w miesiącu wyślę Ci moje ulubione przepisy.
Ciasto z białkami

Gdy jesteśmy po smażeniu pączków na tłusty czwartek, czas na kreatywną przygodę z kuchnią. Oto przepis na ciasto z białek, który nie tylko pozwoli ci wykorzystać nadmiar tych jajecznych składników, ale także zachwyci cię przyjemnym smakiem i puszystą konsystencją. Wyobraź sobie delikatne kakaowe ciasto przeplatające się z kokosowymi akcentami. Brzmi ro smakowicie, więc nadszedł na szczegółowy przepis, który znajdziesz właśnie u mnie. Moje ciasto z bialek to doskonały wybór po tłustym czwartku, kiedy po pieczeniu pączków zostają ci białka, a nie masz pomysłu, jak je wykorzystać. Ta oszczędna tradycja ma swoje korzenie w kuchni wielu kultur, które stawiają na nie marnowanie jedzenia. Pyszne ciasto z białek to doskonały przykład na to, jak kreatywne podejście do gotowania może zaowocować wyjątkowymi smakami. Sezonowość składników to jeden z atutów. Białka jaj często pozostają w kuchni bez pary, a wiórki kokosowe, dostępne przez cały rok, nadają ciastu egzotycznej nuty. Jeśli zastanawiasz się nad wartością odżywczą, ciasto to dostarczy ci białka, a jednocześnie zredukuje kaloryczność, dzięki braku żółtek. Uwielbiam to ciasto z białek z kokosem i kakao. Mój przepis na ciasto z białek zachwyca smakiem i puszystą, chmurową strukturą. Pysznym ciastem jest tez chlebek bananowy z czekoladą. Niesamowicie intensywna w smaku i piękna jest babka pomarańczowa, którą polecam piec w każde Święta. 
Ciasto z białek

Ciasto z białek i oleju podawaj z gorącą kawą lub herbatą, najlepiej posypane odrobiną cukru pudru dla dodatkowego uroku. Ciasto z białkami przekładane świetnie sprawdzi się jako szybka przekąska w ciągu dnia. Jeśli chodzi o przechowywanie, zalecamy trzymać je w szczelnym pojemniku, aby zachować świeżość i puszystość na dłużej. Możesz je również zamrozić, jeśli chcesz cieszyć się jego smakiem w późniejszym terminie. Nie obawiaj się eksperymentować. Ciasto z białek przepis jest bardzo elastyczny. Możesz dodać ulubione dodatki, takie jak orzechy, żurawina czy czekoladowe groszki, aby nadać swojemu ciastu jeszcze więcej charakteru. A jeśli jesteś fanem zdrowego stylu życia, możesz spróbować przygotować wersję bezglutenową, zastępując mąkę pszenną sprawdzoną mieszanką uniwersalną mąk bezglutenowych. Ciasto z białek to nie tylko lekka i smaczna opcja, ale także sposób na uczenie się kulinarnych sztuczek i wprowadzenie nowych smakowych przygód do swojej kuchni. Zachęcam cię do upieczenia go już dziś i podzielenia się swoimi wrażeniami.